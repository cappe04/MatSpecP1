# Programmeringsövningar period 1

## Översikt

Under denna period, som sträcker sig till att vi startar med den linjära
algebran (torde vara någon gång i mitten av september), kommer vi bl a
att ägna åt dessa programmeringsövningar. Se länkarna nedan:

* [Övning 1 - Polygoner](ovning_101) (Lösningsförslag [här](https://gist.github.com/nika-edu/eaf0960dc902596a5480c92ae1fd780a))
* [Övning 2 - Parametriska kurvor](ovning_102) (Lösningsförslag [här](https://gist.github.com/nika-edu/5a8c91f48366e4ed3f31ae47cf5bee37))
* [Övning 3 - Numerisk derivering](ovning_103) (Lösningsförslag [här](https://gist.github.com/nika-edu/12014325b43ee06bda7566cfc6c08bfe))
* [Övning 4 - Massor av upprepningar](ovning_104/trial_and_error.ipynb) (Lösningsförslag [här](https://gist.github.com/nika-edu/534296c9599f36d0888e466a181c2a2a))

## Ladda ned materialet

Till dessa övningar finns "startfiler", vars syfte är att visa hur man
kommer igång med lösningarna i Python. För enklaste användning så
rekommenderas att du laddar ned allt ihop på en gång. Det finns en grön
knapp som det står Code på strax uppe till höger. Tryck på den och på
`Download ZIP`, så får du hem allt på en gång i en bra struktur på datorn.

## Skapa en Pythonmiljö

Din lärare kommer att visa och berätta hur respektive miljö installeras,
hur den fungerar samt hur arbetet ska ske (grupper eller enskilt, t ex).
Se någon av de båda underrubrikerna nedan för länkar mm.

### Om du **kan** installera program på datorn

Om du har möjlighet att installera program på din dator rekommenderas att du
installerar miljön [Anaconda](https://www.anaconda.com/products/individual).
Detta är en Python-miljö som brukar användas i vetenskapliga syften. I den
miljön finns bl a en ändamålsenlig editor som heter **Spyder** och en
"notebook"-miljö som heter **Jupyter** (vi kommer att använda båda dessa). I
själva Python som ingår så finns flera vanliga bibliotek förinstallerade. Dessa
saker kommer att behövas i samband med att du skriver program som använder
vektorer, matriser och genererar grafik, vilket vi kommer att ägna oss åt i
kursen. En videointroduktion till [editorn Spyder finns här](https://youtu.be/E2Dap5SfXkI)
och en videointroduktion till [Jupyter finns här](https://youtu.be/HW29067qVWk).

### Om du **inte kan** installera program på datorn

Om du **inte** har möjlighet att installera program på din dator kommer du att
komma långt med en online-miljö som heter [Google Colab](https://colab.research.google.com)
som i vissa fall kan kompletteras med en annan online-miljö som heter
[replit](https://replit.com). Denna [replit](https://replit.com) kommer framför
allt att komma till pass till Övning 1, där vi använder Python Turtle. Även
Övning 2 använder Turtle, men där fungerar tyvärr inte [replit](https://replit.com),
varför denna övning utgår för dig som inte har möjlighet att installera en
python-miljö på din dator. En skriftlig 
[introduktion till replit finns här](https://docs.replit.com/tutorials/00-overview#part1)
och en skriftlig [introduktion till Google Colab finns här](https://colab.research.google.com/notebooks/basic_features_overview.ipynb)
(jag inte hittat några bra videogenomgångar till dessa miljöer).

## Allmän information

Informationen ovan handlade enbart om den första perioden. Vi kommer att ha fler
programmeringsperioder (se nedan), och de övningar som blir aktuella då kommer
att presenteras på liknande sätt.

## Bedömning

Kursen står på "två ben", dels det rent matematiska innehållet och dels tillämpning
av detta med hjälp av programmering. Din lärare att berätta hur kunskapsutvärdering
och bedömning kommmer att ske.

## Periodöversikt - Programmeringen

Arbetshypotesen är att det kommer att bli tre eller möjligen fyra sådana här
"programmeringsperioder" under kursens gång. Beoende på övrig intensitet i
kursen så kommer vi att arbeta mer eller mindre intensivt med programmeringen;
det kommer att variera. Perioderna kommer nödvändigtvis inte att vara lika
långa eller att vara precis jämnt fördelat över kurstiden. Temat på respektive
period kommer att vara:

* **Period 1**: Allmänna förberedelser och övningar i programmering som har med
matematik att göra. Perioden kommer i princip att vara från skolstart till mitten
av september.
* **Period 2**: Vektorberäkningar med tillämpningar. Vi kommer dels att göra en
övning som har att göra med att beräkna vilka politiker som röstar mest lika
och dels skriva ett program bestämmer en linjär modell för punkter som nästan
ligger på en rät linje. Denna period kommer att ligga ganska så mitt i höstterminen.
* ***Period 3**: Denna period kommer att starta när vi har kommit in en bit i
kursen. Då kommer vi att lösa flera problem i linjär algebra (bl a olika sätt att
lösa ekvationssystem) och även manipulera vektorer och se resultat grafiskt.
* **Period 4**: Om tiden medger så kommer vi i slutet av vårterminen att tillämpa
kunskaperna i linjär algebra mot en speciell typ av sannolikhetsberäkning.
